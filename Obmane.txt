Imao sam možda 8 godina. Družio sam se sa sinom kolegice moje mame, i on je izjavio da ide kakati kod bake i dida. Njihova kuća je bila u Kaljskoj,
na Stanovima, a moja obitelj je bila u podstanarima 200m dalje, 50m dalje od kuće u kojoj su živjeli moja baka i ujak s mamine strane.
Uglavnom, ja sam otišao u Kristijanovu sobu, dok je on kakao u drugom dijelu kuće i tamo zatekao njegovog brata Roberta.
Robert se igrao sa očima neke ženske lutke na krevetu, ako sam dobro ubro, pokušavao ih je namjestiti da budu oba zatvorena,
ali jednim potezom prstiju dole. Kad mu je pošlo za rukom, otišao je u drugu sobu. Meni vrag nije dao mira pa sam lutci otvorio jedno oko.
Robert se zatim vratio, ugledao lutku i govorio neee, neee. Nije mu supjelo vratiti joj oči u zatvoren položaj pa je ljutito otišao ća.
Kristijanu sam to ispričao kad se vratio sa kakanja, i bilo mu je čudno što spominjem njegovog brata.
Nešto je otišao reći svojoj mami u kužinu pa me ona zvala razgovor. I njoj je bilo čudno što spominjem Roberta.
Robert je izgledom bio visok i mršav, sličan studentu u susjedstvu u Stadionskoj ulici gdje smo bili podstanari.
Uglavnom, mama je dobila ponudi da otkupi stan na poluotoku, iz kojeg ovo tipkam, i s obzirom da joj je odgovaralo i otkupiti ga,
jer je mogla do Katastra na posao za pet minuta pjehe, došli smo vidjeti na što taj stan liči.

Obitelj koja je živjela u njemu je imala sina mojih godina i poslali su me u njegovu sobu da se igramo, onu iz koje sad ovo pišem.
No, on je sjedio na madracu na podu, okrenut zidu i zid mu je bio zanimljiviji od mene. Najednom se od nekud stvorila njegova sestra i počela pričati samnom.
Tu sam njihovom sinu napokon postao zanimljiv pa smo svo troje ćakulali. Sa dečkima sam se par godina kasnije igrao oko crkve sv. Donat.
Bila su tamo jedna drvena vrata kojih su se dečki bojali i bio je cilj skočit, lupnit dlanom od vrata i pobjeći. Ja nisam htio, valjda tuđom rukom vođen.
Kad je ekipa otišla, popeo sam se ispred tih vrata, okrenut leđima dotičnim, raširio ruke i naslonio ih svaku na kamen sa strane.
Pomislio sam kako su dečki kukavice bez razloga, kad najednom kao da je neki duh ušao u mene, s leđa. Prepao sam se i pobjegao doma. 
Mislim da u stvarnosti Kristijanov brat Robert ne postoji, kao ni kćer te obitelji.
